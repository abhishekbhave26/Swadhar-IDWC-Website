<!DOCTYPE HTML>
<html lang="mr">
<head>
<meta name="keywords" content="swadhar,mumbai">
<meta name="viewport" content="width=device-width, initial-scale=1.0"/>
<meta charset="utf-8" />
<style>
th, td {
    padding: 20px;
}
td{
    text-align: left;
}
th{
    text-align: left;
}
</style>
<title> Swadhar Mumbai </title>
<link rel="stylesheet" type="text/css" href="main.css">
<div class="basic"><b>
<img class="logo" src="swadhar pics\logo.jpg" >Swadhar Mumbai </b>
</div>
<div class="nav-background">
<a href="index.html"><div class="option1"> Home </div></a>               <!nav links>
<a href="about.html"><div class="option2"> About Us</div></a> 
<a href="gallery.html"><div class="option3"> Gallery </div></a>
<a href="contact.html"><div class="option4"> Contact Us </div></a>
<a href="help.html"><div class="option5"> Get Associated </div></a>
</div>
</head>
<body>
<div class="about">

<b>शैक्षणिक उपक्रम   </b><br>   
 स्त्रियांना सक्षम आणि स्वावलंबी बनविण्यासाठी मदतीचा हात देणे हे स्वाधारचे उद्दिष्ट आहे. यासाठी स्त्रियांनी विचाराने सक्षम आणि आर्थिकदृष्टया स्वावलंबी बनणे गरजेचेआहे याचा पाया मुलींच्या शालेय जीवनातच घातला जातो. वस्तुत: शिक्षण हा प्रत्येक मुलामुलीचा अधिकार आहे. परंतु अनेक मुलांना शिक्षण अर्धवट सोडावे लागते त्यातही मुलींच्या गळतीचे प्रमाण चिंताजनक आहे. आर्थिकदृष्टया अतिदुर्बल गटातील या मुलींवर शाळा सोडण्याची वेळ येऊ नये त्यांचे किमान शालेय शिक्षण तरीपूर्ण व्हावे या हेतूने टाकलेले एक पाऊल म्हणून स्वाधारच्या सर्व शाखा काही शैक्षणिक उपक्रम राबवितात. हे सर्व उपक्रम पूर्णत: लोकसहभागातून राबविले जातात. 
   या उपक्रमातील लाभार्थी मुलींची निवड निकषांचे काटेकोरपणे पालन करून केली जाते. परिसरातील शाळांकडून गरजू मुलींची माहिती घेऊन त्या मुलींच्या घरी कार्यकर्ते भेट देतात, त्याच्या आर्थिक कौटुंबिक परिस्थितीची पाहणी करतात.  त्यानंतरच या मुलींची उपक्रमातील लाभार्थी म्हणून निवड केली जाते.   
    <br>    गोरेगाव केंद्राने  सन २००७ पासून <b><a href="p2.html"> “दत्तक पालक योजना”</a> </b>हा उपक्रम सुरु केला. या उपक्रमात समाजातील संवेदनशील व्यक्ती दरवर्षी एका मुलीच्या शैक्षणिक मदतीसाठी रु. २५००/- देणगी देतात. काही व्यक्ती आणि संस्था शैक्षणिक साहित्य वस्तूरूप देणगी देतात. आम्ही ही मदत शैक्षणिक साहित्य, फी, गणवेश, वह्या इ. रूपाने लाभार्थी मुलींपर्यंत पोहचवतो. या मुलींना शालेय अभ्यासक्रमासाठी विशेष मार्गदर्शन उपलब्ध करून देतो.
 देणगीदारांच्या मदतीने मुलींना उच्च शिक्षणासाठीही मदत करतो. या मुलींच्या व्यक्तिमत्व विकासाच्या दृष्टीने दरवर्षी या  विद्यार्थिनींसाठी  शिबिरे व प्रबोधनात्मक  कार्यक्रमांचे आयोजन करतो. <br><br>
आजपर्यंत १००० हून अधिक मुलींना या योजनेचा लाभ मिळाला आहे.    
    स्वाधारकडे  येणाऱ्या समस्याग्रस्त महिलांपैकी  बहुतांश  महिला आर्थिक दृष्ट्या दुर्बल असतात. अशा परीस्थित त्यांना मुलांचे शिक्षण पूर्ण करणे अवघड होऊन जाते. या मुलांवर शिक्षण अर्धवट सोडण्याची वेळ येऊ नये म्हणून स्वाधारच्या गोरेगाव केंद्राने  बालरंग उपक्रम सुरु केला. या मुलांना शैक्षणिक साहित्याची मदत दिली जाते शालेय अभ्यासक्रमासाठी विशेष मार्गदर्शन व व्यक्तिमत्व विकासाच्या दृष्टीने शिबिरे व प्रबोधनात्मक कार्यक्रमांचे आयोजन  केले जातात. 
  <br><br>     
 
    स्वाधारची चेंबूर शाखा १९९५ पासून  <b> ‘शैक्षणिक प्रकल्प’</b> हा उपक्रम राबविते.  सामाजिक बांधिलकी मानणाऱ्या व्यक्ती व संस्थांच्या आर्थिक सहाय्याने हा उपक्रम राबविला जातो. आर्थिक दृष्ट्या दुर्बल कुटुंबातील मुलींना इ ५वी ते १०वी पर्यंत शालेय शिक्षणासाठी मदत दिली जाते. शैक्षणिक प्रकल्पातील मुलींना दरवर्षी शैक्षणिक साहित्य दिले जाते. तसेच त्यांच्या व्यक्तिमत्व विकासाच्या दृष्टीने मुलींच्या विविध स्पर्धा आयोजित केल्या जातात.  
 उच्च घेणाऱ्या गरजू विद्यार्थी विद्यार्थिनींना देणगीदारांच्या सहकार्याने मदत दिली जाते.
आजपर्यंत  १५००  मुलींना या  प्रकल्पाचा लाभ मिळाला आहे.  <br><br>     

स्वाधारची चुनाभट्टी शाखा १९१७ पासून “शैक्षणिक प्रकल्प स्वाधार” हा असाच मुलींना शैक्षणिक मदत देणारा उपक्रम राबविते.    
 <br><br>     
 
  <b>आदिवासी विद्यार्थ्यांसाठी </b><br>
स्वाधारची मुलुंड शाखा मुख्यत: आदिवासी भागातील विद्यार्थ्यांसाठी, वाकस (नेरूळ) येथील डॉ दत्ता सामंत विद्यालय आणि माणगाववाडी येथील मधुरम चॅरिटेबल ट्रस्ट संचालित आदिवासी मुलांच्या आश्रम शाळेत मुलुंड शाखेचे कार्यकर्ते विविध  शैक्षणिक आणि मुलांचे विचार विकसित होण्याच्या दृष्टीने कार्यक्रम राबवितात. 
      नेरळ जवळील लव्हाळवाडी येथील आदिवासी पाडयात स्वाधारच्या कार्यकर्त्यांनी प्राथमिक शाळा सुरु केली. एका घरात सुरु झालेल्या या शाळेला आज जिल्हा परिषदेने मान्यता दिली आहे व शाळेला इमारतही बांधून दिली आहे.  
	  </div>
</body>
</html>
